# Mitä olen tehnyt tällä viikolla?  
En ole ehtinyt edes katsoa, mitä 3. viikkoon olisi kuulunut. Pahoittelut siitä. Keskityin saamaan tuon labyrintin toimimaan ja näkymään käyttöliittymässä vaikkakin se on nyt muotoa javan-valmiita-funktioita-on-käytetty. Tarkoitus on jatkaa tästä eteenpäin seuraavilla viikoilla. 

Tärkein homma ehkä, jonka tällä viikolla tein oli tosiaan, että sain otettua ohjelman käyttöön terminaalissa. Sain siellä labyrintin näkymään ja ratkaisun myös. Tuo koko käyttöliittymähomma valkeni mulle siis ainakin jonkin verran tällä viikolla. Se oli eräänlainen läpimurto. 

# Miten ohjelma on edistynyt?  
Ohjelma toimii, mutta on kaukana valmiista. Tällä hetkellä käytössä on paljon javan valmiin kirjaston funktioita, joita ei saa kurssin ohjeiden mukaan olla. Seuraavilla viikoilla täytyy siis keksiä, miten saan ohjelman toimimaan ilman niitä. Testaukseen pitää varmasti perehtyä tältäosin myös. En ole vieläkään saanut testausta käyttöön. Se tulee varmasti tarpeeseen, kun kokeilen aukasta funktioita.

# Mitä opin tällä viikolla / tänään?  
Tärkein oppi oli oikeasti tuo käyttöliittymä. En voinut kuvitellakaan, että voisin käyttää jotain ohjelmaa terminaalissa. Oli hyvin jännää. Olin tosi iloinen, kun näin sieltä, että ohjelma toimii ja labyrintti ratkeaa. Erittäin kiva. Toivottavasti näin myös jatkossa, kun käyn funktioiden kimppuun.

Työaikaa kului taas hieman edellisiä viikkoja enemmän. Käyrä näyttää tällä hetkellä nousevan 4 h viikottain. 

| Viikko | Tunnit |
| -------| ------:|
| 1      | 6      |
| 2      | 10     |
| 3      | 14     |

# Mikä jäi epäselväksi tai tuottanut vaikeuksia?   
Mietin, että voinko vaan poistaa tuon Gradle-homman, kun sain ohjelman toimimaan ilman sitäkin. En tiedä. En myöskään tiedä mikä on .jar. Tuntuu, että melkein kaikki projektit sisältää jonkun .jarin. 

# Mitä teen seuraavaksi?  
Minulla on ensi viikko tiukka työviikko, mutta otan sitä seuraavat viikot vapaiksi, jos vain töistä päästävät. Voi siis olla, että työ ei ensi viikolla hirveästi etene, mutta sitä seuraavilla otan sitten loppukirin. Tarkoitus on seuraavaksi tehdä itse ne osuudet ohjelmasta, jotka kurssin ohjeistuksen mukaan pitää tehdä muuten kuin Javan valmiita kirjastoja käyttäen ja lisätä tätä varten projektiin testaus. Varmaan jossain vaiheessa pitää se .jar-hommakin selvittää. 

# Palautetta tai kysymyksiä kurssin ohjaajalle
Kiitos vastauksista edellisten palautusten yhteydessä. Koitan edelleen päästä tämän kurssin läpi. Jos ei keksi jotain tapaa kiertää jotain esim. ArrayListiä, niin onko se automaattisesti hylsy koko kurssista jos muuten on yrittänyt tehdä projektin testeineen kaikkineen?
