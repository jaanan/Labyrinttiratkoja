# Mitä olen tehnyt tällä viikolla?  
- Dokumentaatio: Kirjoitettu koodi on selkeää mutta ei kommentoitua. Javadoc-kommentit eivät ole minulle ennestään tuttu käsite, joten pitää vielä perehtyä niihin.
- Viikkoraportti numero 2: check
- Ohjelma: Aloitettu ydinalueen toteutus käyttäen tarvittaessa esim. Javan valmiita tietorakenteita (ArrayList, HashMap yms.). Nämä korvataan myöhemmin omilla tietorakenteilla.
- Testaus: Koodin kattava yksikkötestaus (esim. Javalla tehdyssä työssä JUnit) on minulle vielä aivan vieras. Olen perehtynyt linkkeihin, joita kurssisivulla on, mutta en ole vielä ymmärtänyt, miten voisin yhdistää ne omaan työhöni. Luultavasti saan ennen tämän viikon palautusta kyllä luotua testaukselle omat kansiot, mutta en usko, että osaan tähän seuraaavaan deadlineen mennessä vielä yhdistää testausta ja koodiani. 
- Varmista, että kun teet luokkia niin olet myös testannut ne mahdollisimman nopeasti/aikaisin (mieluiten testit samassa palautuksessa, kuin luokat on koodattu). Siten tiedät, että koodi, jonka juuri kirjoitit toimii kuten haluat. Tarvittaessa tutustu yksikkötestaukseen tukimateriaalissa. --> Olen tutustunut tukimateriaaliin ja otan ensi viikolla testauksen mukaan projektiini tiiviimmin. 
- Olisi erittäin suositeltavaa että jo tässä vaiheessa projektin testikattavuus olisi seurattavissa. --> Ymmärrän tämän.
- Javalla vaihtoehtoina esimerkiksi PIT, jacoco tai codecov. --> Kaikki nämä ovat aivan tuntemattomia minulle, mutta perehdytään. 
- Myös checkstyle tai muu vastaava olisi hyvä olla konffattuna jo tässä vaiheessa. Kannattaa jutella ohjaajan kanssa jos laadun seuraamisessa on jotain epäselvää. --> Täytyy Googlata mikä on checkstyle ja mitä tarkoittaa konffattu. 

# Miten ohjelma on edistynyt?  
Olen hahmotellut miten eri tiedostot tulevat projektin kansioihin menemään ja perustanut projektiin kansioita ja tiedostoja sen mukaan. Olen miettinyt, mitä eri tiedostoissa pitäisi tapahtua. 

# Mitä opin tällä viikolla / tänään?  
Olen tutustunut kurssimateriaalin kautta mm. testaukseen. Olen muutellut kansioiden nimiä terminaalissa ja muistellut ihan perus käskyjä, kuten mv ja pelännyt että vahingossa olen tuhonnut kaiken jo aikaan saamani. Olen perehtynyt aiheeseeni ja oppinut mm., että Kruskalin algoritmi sopii labyrintin luomiseen ja A*-algoritmi sen ratkaisuun. Kerron lisää seuraavassa kohdassa, koska sopivat paremmin sinne. 

Opin myös tekemään markdown-taulukon:

| Viikko | Tunnit |
| -------| ------:|
| 1      | 6      |
| 2      | 10     |

# Mikä jäi epäselväksi tai tuottanut vaikeuksia?   
Olen Googlannut muiden tästä aiheesta tekemiä projekteja ja miettinyt, voisiko niistä olla apua. En ole varma, miten tuo Gradle siihen vaikuttaa... että jos tämän pitää olla Gradle-projekti, niin saanko tätä toimimaan. En oikein vieläkään ymmärrä, mikä Gradle on. En myöskään tiedä mikä on .jar. Tuntuu, että melkein kaikki projektit sisältää jonkun .jarin. En oikein vielä tiedä, minkälainen käyttöliittymä tähän tulee ja liittyykö tuo .jar siihen. 

# Mitä teen seuraavaksi?  
Minulla on ensi viikolla kesäloma. Olen ottanut lomaa tätä kurssia varten, jotta pääsen tämän läpi. Sitä seuraavalla viikolla menen töihin, mutta pyydän taas loppukesäkuun lomaa, jotta saan tämän kurssin tehtyä. Teen seuraavaksi kaiken, mikä on jäänyt tekemättä tähän asti (esim. testaus ja checkstyle ja "konffaus", mitä se sitten onkaan). Lisäksi teen 3. viikon osuutta niin pitkälle kuin ehdin.

# Palautetta tai kysymyksiä kurssin ohjaajalle
Kiitos vastauksista edellisen palautuksen yhteydessä. Koitan edelleen päästä tämän kurssin läpi.
